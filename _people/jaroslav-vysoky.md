---
uid: jaroslav.vysoky
name:    Jaroslav Vysoký
category:
  - clenove
  - mstrebicsko
  - kandidat2018
description: člen Místního sdružení Třebíčsko
profession: 
img: people/jaroslav-vysoky.jpg
---

Jaroslav Vysoký narozen 18. února 1982 v Třebíči, od července 2018 jsem členem Pirátské strany. 

Pracuji v technické podpoře malé IT firmy se zaměřením zejména na software pro tiskaře. 

Pocházím z Jaroměřic nad Rokytnou, kde dlouhodobě sleduji komunální politiku a účastním se veřejného dění, zejména jako amatérský fotograf a účastník akcí pro veřejnost, besed s občany a jednání zastupitelstva města. 

Postupem času jsem se vlastně díky současnému vedení našeho města (ČSSD a KSČM), dostal názorově do opozice.

Vše vygradovalo plánovanou stavbou obchvatu našeho města. Informovanost občanů v této věci byla velice špatná a samotný projekt vykazuje řadu nedostatků v řešení dopravní situace této stavby. Velkým zklamáním je také přístup úřadů ve věci záměru posuzování vlivu na životní prostředí EIA, které u takto závažné stavby nepožadují postupovat dle zákona EIA a upřednostňují zkrácené řízení i přes výskyt chráněných druhů živočichů.

Současně jsem ve výboru spolku „Spolek SOS Na skalním, z.s.“ jehož hlavním posláním je nesouhlas s vybudováním úložiště jaderného odpadu v lokalitě „Na Skalním“ v těsné blízkosti Jaroměřic nad Rokytnou, ale také Ratibořic, Boňova, Příložan, Lipníku, Dolních Vilémovic, Ostašova, Klučova, Myslibořic a dalších obcí včetně Třebíče, která je od zkoumané lokality Na skalním pouhých 10 Km. 
V komunálních volbách kandiduji letos poprvé za Jaroměřicko - náš domov, sdružení nezávislých kandidátů a pirátů. 

Mezi mé hlavní koníčky patří fotografování, příroda, motorky, dříve historický šerm, na který už nezbývá mnoho času a historie obecně. 

