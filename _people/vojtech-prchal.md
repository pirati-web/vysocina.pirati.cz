---

uid: vojtech.prchal            
name:     Vojtěch Prchal       
fullname: Vojtěch Prchal      
category:
  - kandidat2018             
description: kandidát do komunálních voleb 2018 - Jihlava 
profession: Produktový manažer v inovačním prostředí, doktorand, hodnotitel pro ekonomické vysokoškolské programy v Národním akreditačním úřadu

---

Vojtěch Prchal (*březen 1994) vyrostl a žije v Jihlavě, dokončuje Vysokou školu ekonomickou v Praze a živí se jako podnikatel v inovačním prostředí. Cestovatel a dobrodruh.

Během studia na Gymnaziu Jihlava se stal místopředsedou neziskové organizace Slunce z. s., kde spoluorganizoval celkem 6 ročníků divadelního festivalu JID. V roce 2010 poprvé pracovně přičichl k největší kulturní akci svého druhu ve střední a východní Evropě - MFDF Ji.hlava, aby se později stal na 4 ročníky Vedoucím téměř 200 dobrovolníků. V roce 2017 změnil svou pozici a věnoval se Produkci festivalu.

Po střední škole vyrazil na 3 měsíce sbírat zkušenosti do Kanady a po návratu nastoupil na Fakultu managementu Vysoké školy ekonomické v Praze, kde kromě zisku bakalářského titulu spoluzaložil a vede studentskou organizaci Events4Students (20 členů, realizace projektů s náklady cca 500 000 Kč od 2017) a založil, vedl a předal studentský časopis (12 výtisků). Od roku 2014 působil dva a půl roku ve společnosti ŠKODA AUTO a. s. na oddělení plánování lidských zdrojů, kde zjistil, že korporátní společnosti nejsou jeho šálek kávy. Ve volných chvílích pracoval v zahraničí a cestoval po světě (Vietnam, Indie, Srí Lanka…)

Politické zkušenosti nasbíral ve volbách do Krajského zastupitelstva (2012, Zelení, nezávislý za Zelené) a do obecního zastupitelstva (2014, Zelení a Piráti Jihlava, nezávislý za Zelené, 13./37 z 20. pozice dle počtu hlasů). Nejvíce jich však získal během vykonávání akademických funkcí jako člen stipendijní komise FM VŠE, člen Rady pro vnitřní hodnocení VŠE a především jako Místopředseda Akademického senátu VŠE, který je nejvyšším samosprávným orgánem vysoké školy. Mezi jeho hlavní pravomoci patří právo navrhovat jmenování a odvolávat rektora, schvalovat vnitřní předpisy, dlouhodobý záměr a rozpočet školy, který je více než miliardový. Vojta dokončuje své Inženýrské studium a je Hodnotitelem pro ekonomické obory v Národním akreditační úřadu, kde jako člen hodnotících komisí poskytl stanovisko k žádostem o akreditaci univerzit jako ČVUT, UJAK, VUT a další. V současné době pracuje na projektech pro Startupovou společnost Creative Dock v Praze na pozici Innovation & Research.

Jeho současným cílem je získat titul Inženýr, splnit podmínky pro přijetí na Doktorské studium oboru Ekonomika a management a stát zastupitelem za Piráty v Jihlavě, kterým se od ledna tohoto roku společně s Evou Novákovou, Tomášem Boudou a dalšími věnují. Díky všem, kteří se na zrodu jihlavské buňky a fungování JiPiCe podílejí. Máme před sebou cestu trnitou a plnou výzev, ale o to větší zábava to bude ??


