---

uid: marta.kozdas           
name: Marta Kozdas           
fullname: Marta Kozdas       
category:
  - kandidat2018             
description: kandidátka v komunálních volbách 2018 - Jihlava 
profession: Ředitelka základní a mateřské školy


---

Marta Kozdas (* 28. prosince 1983) je příznivkyně Pirátské strany, za kterou by ráda usedla v jihlavském zastupitelstvu. Narodila se v Jihlavě, kde se studijními a pracovními přestávkami žije dodnes.

Vystudovala všeobecné studium na jihlavském gymnáziu. Posléze vystudovala speciální pedagogiku (Mgr.) a hospodářsko-správní studiu (Ing.). Na své brněnské alma mater pokračuje v doktorandském studiu speciální pedagogiky, kde se zaměřuje na výzkum prevence na základních školách.

Pracovní zkušenosti nejdříve získávala na studentských praxích a brigádách (přes manuální činnosti po organizaci lidsko-právního festivalu a práci v informační kanceláři národního parku). Profesní uplatnění našla ve státní správě (problematika Evropské unie) a především ve školství. Přes pozice v běžné základní škole (speciální pedagožka, učitelka) a škole se speciálními třídami (učitelka, metodička prevence) se dostala na venkovskou základní a mateřskou školu, kde byla před třemi lety jmenována ředitelkou. Své působení ve škole věnuje především maximálnímu rozvoji potenciálu dětí, vedení dětí k lásce k přírodě a kamarádským vztahům.

Odborně působí také jako lektorka, vedla bakalářské práce studentů vysokých škol (zaměření na sociální práci, pedagogiku, financování školství), konzultovala diplomové práce (zaměření na edukaci žáků se speciálními vzdělávacími potřebami). Jako přednášející navštívila Rivenskou státní humanitní univerzitu (UA). Dále se chce rozvíjet v oblasti koučování a mentoringu.

Již od dětství se zajímá o problematiku udržitelného rozvoje a ochrany zvířat. Mezi její zájmy patří neorganizované cestování (pravidelně se vydává vlakem za dobrodružstvím po východní Evropě) a adoptovaný kocour Vašík.
