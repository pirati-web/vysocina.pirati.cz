---
uid: jirina.ciprova            
name: Jiřina Ciprová        
fullname: Jiřina Ciprová      
category:                 
  - clenove
  - mstrebicsko
description:  členka Místního sdružení Třebíčsko
profession: předseda spolku, koordinátor, kalkulant, logistik
heroImg: banner-default.jpg
img: people/jirina-ciprova.jpg  
mail:
  - jirina.ciprova@pirati.cz
profiles:
  web: http://dvornizookoutek.cz
partyUid: pirati
---

Jiřina Ciprová (* 30.listopadu 1967 ve Valašském Meziříčí) je členkou MS Třebíčsko.

Pochází z Rožnova pod Radhoštěm, přezdívaného “srdce Valašska”, ležícího v Beskydech. Od pěti let vyrůstala v Praze, kde žila do roku 1997, v letech 1997-2012 bydlela na Nymbursku. Od roku 2012 žije na Vysočině, v Jaroměřicích nad Rokytnou - Popovicích. Má 4 děti, ročníky 1985, 1989, 2004 a 2006.

Vystudovala obor Elektromechanik, od roku 1987 studovala Střední průmyslovou školu elektrotechnickou v Praze a od roku 2001 Střední zemědělskou školu v Poděbradech, obor Agropodnikání. Pracovala v ČKD Elektrotechnika v Praze jako operátor skladu a expedient, v ČKD Praha DIZ (dodavatelsko-inženýrský závod) jako sekretářka vedoucího odboru. Dále působila v Praze ve firmě FK technics (tehdy pobočka německé firmy Conrad Electronic) jako vedoucí odbytu, a mezi lety 2001-2011 na Nymbursku ve firmě Temac Zvěřínek jako kalkulant-technolog.

Po přestěhování na Vysočinu založila v roce 2013 občanské sdružení (dnes spolek) **[Dvorní zookoutek U Pipinga, z.s.](http://dvornizookoutek.cz)**, jehož je statutárním zástupcem, a který se kromě chovu zvířat věnuje také environmentálním činnostem na Vysočině nebo pořádání volnočasových aktivit a akcí pro veřejnost na celém území ČR. Ve spolku působí jako člen výkonného výboru, projektový manažer, koordinátor, kalkulant, logistik, fundraiser, veterinární technik, zoolog, chovatel a ošetřovatel zvířat (exotických, zakrslých, zvláště chráněných a zvířat vyžadujících zvláštní péči), pracovník ekologické výchovy, operátor zákaznické linky, finanční analytik, technicko-administrativní pracovník, technik realizace a údržby zeleně, webmaster a odborný pracovník vztahů s veřejností.

Je zástupkyní spolku v KOUS Vysočina, z.s. (Kooperační uskupení neziskových organizací) - sekce ekologie a životní prostředí.

---
**Veřejné funkce:**
* členka **komise Bezpečnostní pro prevenci kriminality a drogové závislosti** Rady města Jaroměřice nad Rokytnou
* členka **komise Regenerační a pro rozvoj města** Rady města Jaroměřice nad Rokytnou  

**Piráti:**
* od června 2018 členka
* od srpna 2018 členka **Resortního týmu Zemědělství**

**Piráti v minulosti:**
* červenec 2018 členka pirátské posádky dračích lodí v Telči
* červenec 2019 členka pirátské posádky dračích lodí v Telči
