---
date: 2022-09-27
category: blog
tags:
 - senátní volby 2022
 - Miloš Vystrčil
layout: post
title: Krajský zastupitelský klub Pirátů se rozhodl vyjádřit podporu Miloši Vystrčilovi ve 2. kole senátních voleb
author: Jiří Svoboda
authorId: jiri.svoboda
image: posts/2022-09-27-krajsky-zastupitelsky-klub-piratu-se-rozhodl-vyjadrit-podporu-milosi-vystrcilovi-ve-2-kole-senatnich-voleb.jpg
---

Jihlava, 27. září 2022 - **V 1. kole senátních voleb na Jihlavsku získal současný předseda Senátu a zastupitel Kraje Vysočina Miloš Vystrčil (ODS) více než 45 % hlasů a v druhém kole se tak postaví proti Janě Nagyové (ANO), která dostala přibližně 30 % hlasů.**

Předvolební kampaň Jany Nagyové, spoluobžalované v kauze dotačního podvodu Čapí hnízdo, je plná agresivity, útoků, polopravd a lží. Kampaň za Nagyovou dělá bývalý premiér Andrej Babiš, mimo jiné další obžalovaný v kauze Čapí hnízdo. Je paradoxem, že v předvolebním karavanu společně objíždí Jihlavsko dvojice trestně stíhaných politiků, kteří v době probíhajícího soudu falešně obviňují svého protikandidáta. Andrej Babiš se nechal slyšet, že nepodporuje Janu Nagyovou kvůli tomu, aby se dostala do Senátu, ale aby do Senátu nebyl znovuzvolen Miloš Vystrčil.

Několikadenní čekání na 2. kolo senátních voleb se tak pravděpodobně opět ponese v duchu pomluv Miloše Vystrčila. Zároveň můžeme očekávat masivní podporu Nagyové v Babišových médiích a silnou dehonestující kampaň.

Miloš Vystrčil je náš kolega z krajského zastupitelstva a koaliční partner. Známe ho jako člověka, který zodpovědně pracuje pro lidi nejen u nás na Vysočině, ale v celé České republice. Stojí si za svými rozhodnutími a dodržuje demokratické hodnoty a principy. To jsou důvody, proč se pirátský zastupitelský klub rozhodl vyjádřit podporu Miloši Vystrčilovi pro 2. kolo senátních voleb.


---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
