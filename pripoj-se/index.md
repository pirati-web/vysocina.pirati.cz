---
layout: pirate-center
description:
keywords:
title: Přidej se k nám!
address: |
  Jihlavské pirátské centrum
  Matky Boží 1182/9
  586 01 Jihlava
addressNote:
contactPersons:
  - id: barbora.pokorna
    description: Kontakt pro dobrovolníky
---

# Vítáme tě u Pirátů!

## Informace pro registrované příznivce a zájemce o členství
Pirátská strana komunikuje na [fóru](https://forum.pirati.cz/), které je otevřené pro všechny, a proto se i ty můžeš podívat na to, co právě řešíme a jaké máme názory a postoje.

Pro příznivce Pirátů, kteří se chtějí více zapojit do našich aktivit, je nejjednodušší se na fóru zaregistrovat a stát se tak **registrovaným příznivcem**. Má to řadu výhod:

* možnost přispívat do internetového fóra a dalších pirátských systémů
* právo být volen do komisí a jmenován do odborů strany s výjimkou jejího vedení
* právo ucházet se o kandidaturu do obecních voleb pod pirátskou vlajkou
* pravidelné informace o akcích v kraji a pravidelný pirátský newsletter.

Při registraci můžeš vyplnit osobní informace, zájmy, zaměstnání a podobně. Nemusíš prozradit vše, je to na tvém zvážení, ale s reálným člověkem se vždy lépe jedná. My si na otevřenosti zakládáme, občanské jméno je znakem důvěry. Je nezbytně nutné vyplnit funkční e-mail, který pravidelně čteš.

Jestli tě zajímají i lokální témata, připoj se v registraci ke krajskému sdružení (KS) a svému nejbližšímu místnímu sdružení (MS). Můžeš se zapojit do diskusí na fóru a do celostátního dění, ale reálné věci se dějí i ve tvém nejbližším okolí. Mnohem lépe se ti bude o Pirátech přemýšlet, když se přijdeš podívat na schůzku ve tvém městě.

### Postup pro registrované příznivce

1. Zaregistruj se do [Pirátského fóra](https://forum.pirati.cz/) a zapoj se do dění.
1. Zaregistruj se do [Nalodění](https://nalodeni.pirati.cz) a sám si vyber, co tě zajímá.
1. Kontaktuj [krajskou koordinátorku](https://wiki.pirati.cz/regiony/vysocina/nalod_se).
1. Zúčastni se jakékoliv naší aktivity.

## Členové
Až se dostatečně zapojíš do aktivit místního sdružení a lépe se poznáme, můžeš se stát členem Pirátské strany. Zapojíš se do rozhodování a můžeš lépe ovlivňovat směřování naší lodi. Za člena tě přijme příslušné místní nebo krajské sdružení. Místní sdružení máme v Havlíčkově Brodě, na Jihlavsku, Pelhřimovsku, Telčsku a Třebíčsku.

### Postup pro zájemce o členství

Pokud se chceš stát členem, tak už jsi pravděpodobně zaregistrovaný na [Pirátském fóru](https://forum.pirati.cz/) i v [Nalodění](https://nalodeni.pirati.cz) a asi už tě známe i osobně. Přesto tě prosíme:

1. Založ si ve fóru vlákno se svým jménem v sekci [Zájemci o členství](https://forum.pirati.cz/viewforum.php?f=449) a napiš, proč se chceš stát členem a co chceš u Pirátů dělat, nebo už jsi dělal. Jak založit nové vlákno se dozvíš [zde](https://wiki.pirati.cz/ao/navody/forum).
1. Počkej na všetečné dotazy na fóru. Buď trpělivý. Odpovídej upřímně a neboj se vyjádřit vlastní názor.
1. Spoj se s nejbližším místním sdružením, přijď na setkání s příznivci a zapoj se. Pokud si nebudeš vědět rady, obrať se na koordinátorku. Ráda ti pomůže.
1. Naplánuj si cestu na některou ze schůzí KS nebo MS, které se konají zpravidla jednou za měsíc. Včas informuj krajskou koordinátorku nebo příslušné předsednictvo o své účasti a o tom, že máš zájem o své grilování. Ničeho se neboj, jde především o osobní setkání a zodpovězení doplňujících dotazů. Také se dozvíš něco o struktuře Pirátů, informačních systémech a podobně.
1. Na stejném setkání můžeš odevzdat vyplněnou a podepsanou [přihlášku](https://wiki.pirati.cz/ao/sablony/start).
1. Příslušné předsednictvo poté bude veřejně hlasovat o tvém přijetí.
1. Po přijetí, prosím, [pošli členský příspěvek](https://wiki.pirati.cz/fo/navody/prispevek) na náš transparentní účet. Výše příspěvku záleží na tvém vlastním zvážení a finančních možnostech, minimum je 200 Kč, a platí se pravidelně každý rok (můžeš nastavit trvalý příkaz).

## Po přijetí
* Tvůj login pro přihlášení na fórum se změní na Jmeno.Prijmeni.
* Máš [e-mail](https://wiki.pirati.cz/to/navody/mail?redirect=1) ve tvaru jmeno.prijmeni@pirati.cz.
* Můžeš hlasovat na místním, krajském nebo celostátním fóru.
* Můžeš kandidovat do libovolných funkcí ve [stranických orgánech](https://wiki.pirati.cz/rules/organizace) či svým hlasem podporovat kandidatury ostatních.
* Můžeš vytvářet členské podněty.

## Hlavní informační systémy Pirátů
* V [internetovém fóru](https://forum.pirati.cz/) najdeš hlasování, diskutujeme tu program, vedeme jednání, zveřejňujeme pozvánky na schůze nebo zápisy z nich. A taky je to místo, kde komunikujeme s novými lidmi. Neužívá se však jako chat. Viz také [pravidla fóra](https://wiki.pirati.cz/ao/pravidla/forum). Na fóru je i sekce vyhrazená pro [Vysočinu](https://forum.pirati.cz/viewforum.php?f=84).
* Web centrální - pirati.cz a krajský - vysocina.pirati.cz. Tady prezentujeme program, tiskové zprávy nebo pozvánky na akce.
* Kalendář [centrální](https://www.pirati.cz/pripoj-se/kalendar/) a [krajský](https://calendar.google.com/calendar/u/0/embed?src=r26esfjiivuu9temt46dholqhs@group.calendar.google.com&ctz=Europe/Prague). Sem vkládáme všechny happeningy, schůze, zasedání a další významné akce. Pokud bys měl vlastní návrh, kontaktuj naši koordinátorku.
* Pokud máš zájem, můžeš si pročíst [složku pro nováčky](https://drive.google.com/drive/u/0/folders/0BxHTLyJwGFGoSnFSU1dhX2NHS1U), tipy, [jak se zapojit](https://wiki.pirati.cz/po/navody/novacek) nebo [aktuality](https://wiki.pirati.cz/po/start) personálního odboru.

**Vítej na palubě!**
