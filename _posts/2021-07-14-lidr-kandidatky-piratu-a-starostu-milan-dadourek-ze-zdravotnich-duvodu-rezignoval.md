---
date: 2021-07-14
category: blog
tags:
 - Milan Daďourek
 - volby
layout: post
title: Lídr kandidátky Pirátů a Starostů Milan Daďourek ze zdravotních důvodů rezignoval
author: Jiří Svoboda
authorId: jiri.svoboda
image: posts/2021-07-14-lidr-kandidatky-piratu-a-starostu-milan-dadourek-ze-zdravotnich-duvodu-rezignoval.png
---

Jihlava, 14. července 2021 - **Lídr společné kandidátky Pirátů a Starostů na Vysočině Milan Daďourek rezignoval ze zdravotních důvodů na místo na kandidátní listině do podzimních sněmovních voleb. Zároveň rezignuje i na další pirátské funkce.**

*„Po úvaze jsem se rozhodl k 15.7. 2021 rezignovat na své místo na kandidátce do PSP i na všechny ostatní pirátské funkce (místopředseda PKS, člen krajské koaliční rady). Důvodem je zhoršující se zdravotní stav a špatný výhled jeho zlepšení. Nemohl bych nadále přispívat ke kampani a pravděpodobně bych nemohl plnohodnotně vykonávat ani funkci poslance,“* říká Milan Daďourek.

*„Nejméně několik měsíců se také nebudu zapojovat do žádné jiné pirátské činnosti. Je to pro mne velké zklamání, ale nevidím jinou možnost. Přeji všem úspěch a pevně doufám, že můj osobní problém nezviklá probíhající volební úsilí. Děkuji všem, kteří mi dali svoji důvěru a omlouvám se za komplikace a případné rozčarování. Prosím, abyste mne ve věci nekontaktovali. Děkuji za pochopení,“* dodal Daďourek.

V následujících dnech se bude ve zrychleném jednání řešit dovolba 1. místa společné kandidátky Pirátů a Starostů na Vysočině.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
