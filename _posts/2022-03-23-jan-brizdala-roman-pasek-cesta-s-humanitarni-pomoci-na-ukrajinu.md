---
date: 2022-03-23
category: blog
tags:
 - humanitární pomoc Ukrajině
 - Kraj Vysočina
layout: post
title: Jan Břížďala, Roman Pašek – cesta s humanitární pomocí na Ukrajinu
author: Jiří Svoboda
authorId: jiri.svoboda
image: posts/2022-03-23-jan-brizdala-roman-pasek-cesta-s-humanitarni-pomoci-na-ukrajinu.jpg
---

Jihlava, 23. března 2022, Foto zdroj: Kraj Vysočina - **Minulý týden schválilo krajské zastupitelstvo poskytnutí humanitárního daru pro partnerský region Zakarpatí. Na konci minulého týdne putovala pomoc z Vysočiny do zakarpatského Užhorodu. S humanitárním konvojem se na západní Ukrajinu vypravilo také duo Pirátů z Vysočiny, tedy radní Kraje Vysočina pro školství, mládež a sport Jan Břížďala a krajský zastupitel a člen Stálé konference spolupráce mezi Krajem Vysočina a Zakarpatskou oblastí Ukrajiny Roman Pašek. Přinášíme vám rozhovor, který vznikl po této cestě s humanitární pomocí.**

**JB: Jakou humanitární pomoc jste do partnerské Zakarpatské oblasti vezli?**

*Jednalo se především o zdravotnický materiál, přístroje, vybavení a léky poskytnuté z krajských nemocnic. Dále pak vybavení pro hasiče, což byl dar od HZS Kraje Vysočina.*

**RP: Jak bude zdravotnický materiál rozdělen? Zůstane pouze v Zakarpatí, nebo poputuje i do jiných ukrajinských oblastí?**

*Primárně je materiál určen pro Zakarpatskou oblast, ale kvůli válečnému stavu mají jednotlivé ukrajinské oblasti povinnost zasílat přebývající materiál do východních oblastí, kde se bojuje.*

**JB: Jaká je situace v Užhorodu, kam jste humanitární náklad dopravovali?**

*Toto město není přímo zasažené vojenským útokem, ale velkým přísunem uprchlíků především z východní části Ukrajiny. Ve městě se 120 tisíci obyvateli žije nyní o 250 tisíc lidí více, pro které je třeba zajišťovat základní potřeby, jako je stravování, bydlení či poskytování služeb.*

**RP: Podle informací z médií je na Zakarpatí až 250 tisíc uprchlíků z východu. Potřebuje region další pomoc?**

*Kvůli příchodu obrovského množství uprchlíků je v regionu akutní potřeba potravinové pomoci. Viděli jsme, že jsou uprchlíci ubytováváni v tělocvičnách, školách a školkách a jídlo dostávají na příděl v takzvaných vývařovnách.*

![Jan Břížďala, Roman Pašek – cesta s humanitární pomocí na Ukrajinu](https://a.pirati.cz/vysocina/img/posts/2022-03-23-jan-brizdala-roman-pasek-cesta-s-humanitarni-pomoci-na-ukrajinu-roman-pasek.jpg)

**JB: Kraj Vysočina posílá na Ukrajinu potravinovou pomoc. Kdy tato pomoc na Ukrajinu dorazí?**

*Mělo by se jednat o následující dny.*

**RP: Kdo všechno se podílí na nákupu a dopravě humanitární pomoci? Je to pouze Kraj Vysočina, nebo jsou do tohoto projektu zapojeny i obce, firmy a neziskové organizace?**

*Do pomoci se zapojují všichni zmínění. Kraj funguje jako koordinátor celé akce.*

**JB: Je Kraj Vysočina připraven pomáhat Zakarpatské Ukrajině i nadále?** 

*Určitě ano, naše Stálá konference je v nepřetržitém kontaktu se zástupci ukrajinské oblasti a jsme kdykoliv jim připraveni pomoci.*

**RP: Jsi členem Stálé konference spolupráce mezi Krajem Vysočina a Zakarpatskou oblastí Ukrajiny. Připravuje Stálá konference nějaké další projekty pro podporu Ukrajině?**

*V rámci Stálé konference jsme již transformovali peníze, které mířily původně například na rekonstrukce školních a zdravotnických objektů, na akutní pomoc dle požadavků oblastní rady Zakarpatské oblasti. S další pomocí se počítá a opět bude vycházet z konkrétních požadavků ukrajinské strany.*

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
