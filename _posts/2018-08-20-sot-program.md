---
date: 2018-08-20
category: blog
tags: volby Třebíč
layout: post
title: Koalice Společně otevřeme Třebíč představila volební program
author: Roman Pašek
authorId: roman.pasek    # uid nekoho z _people (nepoviné)
image: posts/2018-08-20-sot-program.jpg
---

**V červenci koalice Společně otevřeme Třebíč spustila dotazníkové šetření, které zjišťovalo, jaké problémy 
trápí občany Třebíče nejvíce. Dotazník bylo možné vyplnit online nebo na několika místech v Třebíči papírovou 
formou. Respondenti hodnotili námi vybraných deset nejpalčivějších problémů stupnicí 1 až 10, kde počet bodů 
znamenal stupeň spokojenosti se současným stavem.**

---

Z dotazníkového šetření vyplynulo, že nejhůře v Třebíči občané vnímají nekoncepční plánování dopravních 
uzavírek, nedostatek stavebních parcel a nedostatečnou participaci občanů. Všechny tyto problémy koalice 
implementovala do svého volebního programu. Na personální úrovni je pak tato koalice díky spolupráci Pirátů 
a TOP 09 schopna dosadit odborníky do různých oblastí.

---

**Výsledky dotazníkového šetření**
* Plánování dopravních uzavírek (AP 3,1; MED 2)
* Dostatek stavebních parcel (AP 3,3; MED 3)
* Participace občanů (AP 3,7; MED 3)
* Transparentnost (AP 4,0; MED 4)
* Rovnoměrné investování mezi jednotlivými městskými částmi (AP 4,3; MED 5)
* Kapacita sociálních bytů (AP 4,7; MED 5)
* Stav zeleně (AP 4,9; MED 5)
* Podpora nekomerční kultury (AP 5,1; MED 5)
* Vybavenost ZŠ (AP 6,0; MED 6)
* Umístění autobusových zastávek (AP 6,7; MED 7)

Respondentů: 101, přibližně 2⁄3 online a 1⁄3 papírovou formou. 

AP - aritmetický průměr, MED - medián. 

Bodové hodnocení 1 až 10. Vyšší počet bodů = vyšší spokojenost obyvatel.

---

_"Za hlavní programové priority pro Třebíč považuji zlepšení informovanosti a zapojení občanů do dění ve městě, územní 
plánování a dopravu. Plánujeme v Třebíči zavést participativní rozpočtování, kde sami lidé budou mít šanci měnit tvář 
Třebíče svými projekty. Co se týče územního plánování, tak by město mělo zajistit dostatek příležitostí pro stavbu nových 
bytů nebo domů a to hlavně pro mladé rodiny. V Třebíči je delší dobu problém úbytek obyvatel. Mladí lidé se sem 
nevrací, protože nemají kam. Díky spojení sil Pirátů a TOP 09 máme na tyto problémy opravdové odborníky a společně 
otevřeme Třebíč,"_ představil hlavní cíle koalice lídr kandidátky Roman Pašek.

* **Zapojení občanů do chodu města, participativní rozpočet, transparentnost**
    Roman Pašek, Marie Vaverková, Miroslav Teplý
* **Vyřešení dopravy v centru města, územní plánování, revitalizace centra města**
    Karel Vaverka, Petr Fabík, Lukáš Petr
* **Podmínky pro mladé po studiu**
    Michal Bulant, Vít Šesták, Klára Sobolíková
* **Kvalitní školství a vzdělávání**
    Jan Břížďala, Svatopluk Dvořák, Pavel Průša
* **Dostupné sociální služby, zdravotnictví**
    Přemysl Císař, Jiří Beranovský, Marcel Dzurňák
* **Podpora sportu a kultury**
    Stanislav Neuman, Zdeněk Jakšík, Martin Tomek

--------------
**Kontakty pro média:**

Roman Pašek, roman.pasek@pirati.cz, 734 507 329


**Související odkazy:**

[Volební program](http://spolecneotevremetrebic.cz/program/)

---
