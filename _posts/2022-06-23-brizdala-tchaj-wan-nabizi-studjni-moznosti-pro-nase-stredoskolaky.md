---
date: 2022-06-23
category: blog
tags:
 - Tchaj-wan
 - Kraj Vysočina
layout: post
title: Břížďala - Tchaj-wan nabízí studijní možnosti pro naše středoškoláky
author: Jan Břížďala
authorId: jan.brizdala
image: posts/2022-06-23-brizdala-tchaj-wan-nabizi-studjni-moznosti-pro-nase-stredoskolaky.jpg
---

Jihlava, 23. června 2022, Foto: Kraj Vysočina – **V reakci na návštěvu radního Kraje Vysočina pro oblast školství Jana Břížďaly (Piráti) na Tchaj-wanu obdržel pozvání na oficiální návštěvu Kraje Vysočina nejvyšší představitel Tchaj-wanu v Česku, pan Liang-Ruey Ke. Ten se rozhodl navštívit region ve středu 22. června, a kromě sídla kraje navštívit také jihlavské gymnázium, magistrát statutárního města Jihlavy a Vysokou školu polytechnickou.**

Již z dřívějška je zahájena spolupráce s Tchaj-wanskou stranou, především pak v oblasti IT a kybernetické bezpečnosti. Na základě toho se ověřují systémové možnosti zabezpečení krajských nemocnic před hackerskými útoky či odcizením dat. Projekt pilotovaný v havlíčkobrodské nemocnici je společnou aktivitou realizovanou s Institutem pro informační průmysl Tchaj-wan.

Kraj Vysočina má zájem posílit oblast spolupráce více v oblasti vzdělávání. Mezi krajské priority v oblasti školství patří rozvoj digitální gramotnosti, výuky cizích jazyků a kompetencí u žáků. Tyto aspekty jsou zajímavou příležitostí, která umožní středoškolákům vzdálenou spolupráci s tchaj-wanskými partnery a těm nejaktivnějším otevře cestu pro poznávací cestu na tento ostrov. Studenty z Tchaj-wanu se pokusíme zapojit například do příštího Ideathonu.

Zajímavou příležitostí je posílení spolupráce na poli cestovního ruchu, kdy Kraj Vysočina může nabídnout rovnou 3 města s památkami zapsanými na seznam světového dědictví UNESCO.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
