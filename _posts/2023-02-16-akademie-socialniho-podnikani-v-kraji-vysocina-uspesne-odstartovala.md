---
date: 2023-02-16
category: blog
tags:
 - sociální podnikání
 - Kraj Vysočina
layout: post
title: Akademie sociálního podnikání v Kraji Vysočina úspěšně odstartovala
author: redakce
authorId:
image: posts/2023-02-16-akademie-socialniho-podnikani-v-kraji-vysocina-uspesne-odstartovala.jpg
---

Jihlava, 16. února 2023 - **Celkem 20 účastníků přilákal první modul vzdělávacího cyklu zaměřeného na rozvoj sociálních podniků na Vysočině. Úvodní modul hostil krajský úřad a účastníkům se věnovaly expertky Jarmila Menšíková a Petra Francová.** 

*“Akademie sociálního podnikání není jen o vzdělávání, je to také o setkávání, navázání kontaktů a předávání dobré praxe, v tom vidím velkou přidanou hodnotu,”* uvedla ve své úvodní řeči Hana Hajnová, náměstkyně hejtmana pro oblast regionálního rozvoje (Piráti). 

![Akademie sociálního podnikání v Kraji Vysočina úspěšně odstartovala](https://a.pirati.cz/vysocina/img/posts/2023-02-16-akademie-socialniho-podnikani-v-kraji-vysocina-uspesne-odstartovala-III.jpg)

Sociální podniky nejsou stále legislativně ukotvené, zákonu o sociálním podnikání se mj. věnuje pirátská [poslankyně Olga Richterová](https://blog.aktualne.cz/blogy/olga-richterova.php?itemid=43486), a i proto není jejich situace v ekonomice a společnosti mnohdy jednoduchá. *“Právě i to bylo důvodem, proč přivést sociální podniky na jedno místo a ve spolupráci s nimi hledat nápady a příležitosti, které by jim mohly pomoci v jejich rozvoji, hledání nových zákazníků a celkově jim pomoci s prezentací toho, co dělají a jak fungují,”* doplnila Hajnová. 

![Akademie sociálního podnikání v Kraji Vysočina úspěšně odstartovala](https://a.pirati.cz/vysocina/img/posts/2023-02-16-akademie-socialniho-podnikani-v-kraji-vysocina-uspesne-odstartovala-II.jpg)

V rámci Akademie čeká na účastníky celkem 6 modulů během následujícího půl roku, během kterého budou mít příležitost přímo navštívit provozy některých zúčastněných sociálních firem. 

- Modul 1 - principy sociálního podnikání, jejich uplatnění v praxi (Jarmila Menšíková, Petra Francová)

- Modul 2 - management, nastavování procesů, vypracování business plánu dle Lean Canvas (Jaroslav Salva)

- Modul 3 - finanční plánování, cenotvorba, finanční řízení podniku (František Korál, Miroslava Nebuželská)

- Modul 4 - marketing a jeho nástroje, budování značky, online marketing, sociální sítě a trendy (Petr Kouble, Pavla Hladečková)

- Modul 5 - řízení lidských zdrojů, komunikace a efektivita (Václav Kuba, Stanislav Hyrák)

- Modul 6 - studie vlastní organizace, další možnosti rozvoje a zpětná vazba (Leoš Jiřele)

Další modul čeká účastníky 1. března.  


---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
