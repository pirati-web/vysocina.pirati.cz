---
date: 2022-09-01
category: blog
tags:
 - Obchůdek21+
 - Kraj Vysočina
layout: post
title: Kraj Vysočina rozdělí další 4 miliony na podporu venkovských prodejen
author: redakce
authorId: 
image: posts/2022-09-01-kraj-vysocina-rozdeli-dalsi-4-miliony-na-podporu-venkovskych-prodejen.jpg
---

Jihlava, 1. září 2022, Foto Kraj Vysočina - **Ministerstvo průmyslu a obchodu vyhlásilo stejně jako v loňském roce program Obchůdek 21+, prostřednictvím něhož rozdělí kraj další 4 miliony na podporu venkovských prodejen. Projektovou žádost do výzvy č. II podal kraj dnes – 1. září, kdy byl otevřen sběr žádostí. Jakmile bude vydáno Rozhodnutí o poskytnutí dotace, vyhlásí kraj obratem výzvu pro žadatele na Vysočině. O podporu až 60 tisíc korun si budou moci požádat podnikatelé provozující prodejny potravin a smíšeného zboží v obcích od 501 do 3 000 obyvatel na přelomu října a listopadu.**

*„Kraj Vysočina už na jaře podpořil prodejny v obcích do 500 obyvatel, a to v rámci krajského dotačního programu Venkovské služby. V něm kraj rozděluje 7 milionů korun, a kromě venkovských prodejen, o které je tradičně největší zájem, zahrnuje podporu i pro pobočky pošt, pošty Partner, obecní knihovny nebo pro aktivity v cestovního ruchu. Celkem jsme takto letos podpořili 151 obcí za 6,6 milionů korun,“* uvedla Hana Hajnová, náměstkyně hejtmana pro regionální rozvoj za Piráty.

Další výzvu na podporu venkovských prodejen by mohl kraj vypsat na konci října, jak doplňuje Hajnová: *„Ano, Kraj Vysočina se stejně jako loni hlásí do programu Obchůdek 21+, který vyhlašuje ministerstvo průmyslu. V tomto programu došlo k navýšení o 1 milion korun na celkem 4 miliony korun. Pokud vše dobře půjde, mohli by provozovatelé podávat své žádosti v druhé polovině října letošního roku.“* V loňském roce podpořil kraj prostřednictvím tohoto programu 59 prodejen v souhrnné výši 2 950 000 Kč.

Celkem získalo loni dotaci na provoz na 200 prodejen po celém Kraji Vysočina. Historicky program běží od roku 2017 (do roku 2020 jen prodejny) a rozděleno v něm bylo 27,2 milionů korun.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
