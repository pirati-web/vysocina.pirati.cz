---
date: 2021-10-18
category: blog
tags:
 - partnerství
 - Kraj Vysočina
layout: post
title: Kraj Vysočina může navázat partnerství s Estonskem či Finskem
author: Jan Břížďala
authorId: jan.brizdala
image: posts/2021-10-18-kraj-vysocina-muze-navazat-partnerstvi.jpg
---

Jihlava, 18. října 2021 - **V březnu letošního roku vypovědělo krajské zastupitelstvo regionální partnerství s čínskou provincií Hubei a pozastavilo spolupráci s Minskou oblastí Běloruska. Aktuálními partnery Kraje Vysočina jsou tak spolková země Dolní Rakousko, region Grand Est ve Francii, Nitranský samosprávný kraj na Slovensku a Zakarpatská oblast Ukrajiny. Po ukončení smlouvy o spolupráci s čínskou provincií a přerušení aktivit v Bělorusku se tak nabízí možnost navázání spolupráce s novým partnerským regionem v zahraničí.**

Estonsko je vnímáno jako lídr v oblasti digitalizace a eGovernmentu. Představitelé Kraje Vysočina byli aktivně osloveni s účastí na konferenci věnované tomuto tématu, která se uskutečnila v uplynulém týdnu v Tallinnu. Při této příležitosti došlo ke kontaktu se zástupci místních institucí i českým velvyslancem působícím v Estonsku. Oblast spolupráce se tak může týkat do značné míry oblasti IT a digitalizace veřejné správy.

Již dříve se realizovaly aktivity s finským městem Tampere a regionem Pirkanmaa, především v oblasti školství, mládeže a sportu. Doposud však nedošlo k navázání oficiálních partnerství na úrovni municipalit. Jedním z důvodů mohl být také odlišný finský systém samospráv. Tím, že je Finsko vnímáno jako vlajková loď školství, znalostní ekonomiky a regionálního rozvoje, rozhodně bude zájem na realizované aktivity navázat a posilovat spolupráci také s finskou samosprávou.


---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
