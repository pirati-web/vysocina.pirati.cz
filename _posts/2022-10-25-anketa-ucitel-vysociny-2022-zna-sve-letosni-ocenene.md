---
date: 2022-10-25
category: blog
tags:
 - Učitel Vysočiny 2022
 - školství
layout: post
title: Pelhřimovští Piráti zasednou v radě města. Chtějí se zaměřit na rozvoj IT a digitalizace
author: redakce
authorId: redakce
image: posts/2022-10-25-anketa-ucitel-vysociny-2022-zna-sve-letosni-ocenene.jpg
---

Jihlava, 25. října 2022 - **Minulý pátek si v historické aule Vysoké školy polytechnické Jihlava převzalo deset pedagogů ocenění Učitel Vysočiny 2022. Slavnostní události se účastnil také krajský radní pro oblast školství Jan Břížďala (Piráti).**

Do letošního ročníku ankety, kterou vyhlašuje krajská příspěvková organizace Vysočina Education ve spolupráci s Krajem Vysočina, bylo letos přihlášeno 18 pedagogů, z nichž odborná komise složená z vedoucích pracovníků škol a odborníků z řad Národního pedagogického institutu nebo České školní inspekce navrhla v tomto roce k ocenění 10 kandidátů. 

*„Anketa má za cíl vyzdvihnout náročnost učitelského povolání, podpořit jeho prestiž a ocenit kvalitní a inovativní pedagogy, kteří do své práce vkládají vždy něco navíc. Za mě je důležité ukazovat příklady dobré praxe a sdílet zkušenosti mezi sebou,“* doplňuje Jan Břížďala.

Nominace jednotlivých učitelů zasílá do ankety Učitel Vysočiny vždy vedení školy na základě návrhu pedagogické nebo školské rady. Samotnou přihlášku pak vyplňuje nominovaná učitelka nebo učitel. Nový koncept ankety, který se osvědčil už v loňském roce, přibližuje regionální ocenění k soutěži Global Teacher Prize CZ a hledá vhodné kandidáty z Kraje Vysočina pro toto ocenění – shodná kritéria, zapojení základních škol, přihlášený vyplňuje formulář osobně.

***Ocenění v anketě Učitel Vysočiny 2022:***

**RNDr. Yvetta Bartáková** – matematika, deskriptivní geometrie,
Gymnázium, Střední odborná škola a Vyšší odborná škola Ledeč nad Sázavou


**Mgr. Lukáš Bořil** – český jazyk a literatura,
Gymnázium Žďár nad Sázavou


**Mgr. Lucie Brabcová** – matematika a informatika,
ZŠ Hradská, Humpolec


**RNDr. Dita Čížková** – matematika a fyzika,
Gymnázium Žďár nad Sázavou


**Mgr. Soňa Havlíčková** – český jazyk a literatura, výtvarná výchova a dějiny architektury,
Střední škola stavební Třebíč


**MgA. Jan Krotký** – počítačová grafika, video tvorba a grafický design,
SUPŠ Jihlava-Helenín


**Mgr. Martina Marková** – biologie, tělocvik,
Soukromé gymnázium AD FONTES, o. p. s., Jihlava


**Mgr. Jana Neugebauerová** – angličtina, dějepis,
Akademie – VOŠ, Gymnázium a SOŠUP Světlá nad Sázavou


**Mgr. Zdeňka Šedová** – první stupeň ZŠ,
Základní škola Přibyslav


**Mgr. Marta Veselá Jirousová** – český jazyk, výtvarná a estetická výchova,
Gymnázium Otokara Březiny a Střední odborná škola Telč

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
