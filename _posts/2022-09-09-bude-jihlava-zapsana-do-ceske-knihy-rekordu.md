---
date: 2022-09-09
category: blog
tags:
 - Piráti a Fórum Jihlava
 - rekord
layout: post
title: Bude Jihlava zapsána do České knihy rekordů? Rozhodne 15. září
author: redakce
authorId: 
image: posts/2022-09-09-bude-jihlava-zapsana-do-ceske-knihy-rekordu.jpg
---

Jihlava, 9. září 2022 - **Největší počet ježků na jednom místě - to je plán, se kterým přichází jihlavské uskupení PiFo, díky němuž by tak byla Jihlava zapsána do České knihy rekordů. *„V Jihlavě ježky milujeme. Máme je v městském znaku, máme je všude kolem nás a rádi bychom o tom dali vědět celému Česku,”* usmívá se primátorka Jihlavy Karolína Koubová. *„Chceme ukazovat Jihlavu jako hravé a úspěšné město, jako tepající srdce Vysočiny,”* dodává hrdě s tím, že nápadem, který přivede na jedno místo nejvíc ježků, byl nadšený i prezident agentury Dobrý den spravující Českou knihu rekordů. *„Pan prezident Miloslav Marek nám potvrdil, že jde o ojedinělý rekord a zástupce agentury Dobrý den do Jihlavy osobně přijede, aby se přesvědčil, že to, co o Jihlavanech říkáme, tedy že jsou hraví, zábavní a hrdí na své město, platí,”* říká Karolína Koubová.**

A co všechno se pro účastníky připravuje? *„Na místě nás kromě počítání ježků čeká ježčí občerstvení, pivo z pivovaru Ježek, písničky Jaroslava Ježka, zájemci si mohou potisknout tašky, pro děti se připravuje žonglování, výroba ježčích masek, omalovánky a hry,”* vyjmenovává další ze spoluorganizátorek originální akce Eva Nováková. Primátorka Koubová k tomu přidává ještě jeden neopomenutelný rozměr, který bude akce směřující k zápisu do České knihy rekordů, mít. *„Chceme upozornit i na Záchrannou stanici Pavlov. Každý rok díky ní přežijí desítky ježků a takto jí za její péči o zvířata rádi poděkujeme,”* doplňuje jihlavská primátorka s tím, že na místě bude možné prostřednictvím QR kódu stanici přispět.

A kdy tedy k pokusu o zápis do České knihy rekordů dojde? *„Sejdeme se 15. září v 17.00  hodin v ulici Matky Boží a přineseme všechny možné ježky. Někdo má doma plyšové, další si je vyrobí, sama jsem měla jako malá doma zásobník na tužky v podobě ježka a počítat se budou i ježci s velkým J, tedy ti, kteří je mají zapsáno v rodném listě,”* uzavírá Karolína Koubová a věří, že unikátní nápad bude 15. září do České knihy skutečně zapsán.

**Kontakt:**

Eva Nováková, 775 666 988, eva.novakova@pirati.cz

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
