---
date: 2022-11-14
category: blog
tags:
 - Masarykova univerzita Brno
 - Kraj Vysočina
layout: post
title: Kraj Vysočina podepsal memorandum o spolupráci s Masarykovou univerzitou Brno
author: redakce
authorId: redakce
image: posts/2022-11-14-kraj-vysocina-podepsal-memorandum-o-spolupraci-s-masarykovou-univerzitou-brno.jpg
---

Jihlava, 14. listopadu 2022 - **Hejtman Kraje Vysočina Vítězslav Schrek a prorektor Masarykovy univerzity Brno Jiří Hanuš podepsali 11. listopadu 2022 v Telči memorandum o spolupráci. Podpisu byli přítomni i náměstkové hejtmana Kraje Vysočina Hana Hajnová a Roman Fabeš, kvestorka Masarykovy univerzity Marta Valešová a ředitel Univerzitního centra Telč Jaroslav Makovec.**

Podstatou memoranda je rozvoj spolupráce v oblasti vzdělávání a prohlubování profesionálních znalostí a praktických dovedností studentů, účastníků vzdělávání a absolventů, zajištění odborných praxí a stáží, transferu technologií a popularizace vědy a výzkumu. 

![Kraj Vysočina podepsal memorandum o spolupráci s Masarykovou univerzitou Brno](https://a.pirati.cz/vysocina/img/posts/2022-11-14-kraj-vysocina-podepsal-memorandum-o-spolupraci-s-masarykovou-univerzitou-brno-II.jpg)

Obě strany mají zájem v rámci svých možností rozvíjet a prohlubovat spolupráci například při hledání a zpracování společných témat bakalářských, diplomových a doktorandských prací s praktickým využitím pro rozvoj území kraje, při hledání a přípravě studijních oborů s potenciálem průběhu výuky v Telči. V tomto směru vidí vedení Kraje Vysočina velkou příležitost. 

*„Pracoviště Masarykovy univerzity v Telči vidíme jako ideální pro případné budoucí vzdělávání např. pedagogických pracovníků. Je to dobrá lokace pro pořádání vzdělávacích akcích, pracovních jednáních, seminářů, konferencí a organizaci obdobných činností nejen pro akademiky, ale i pro studenty,“* uvedla náměstkyně hejtmana Kraje Vysočina pro oblast regionálního rozvoje Hana Hajnová (Piráti).

Kromě Masarykovy univerzity, s níž nyní kraj uzavřel memorandum o spolupráci, je dalším klíčovým partnerem Kraje Vysočina v oblasti vzdělávání, výzkumu i rozvoje místní komunity Vysoká škola polytechnická Jihlava.

![Kraj Vysočina podepsal memorandum o spolupráci s Masarykovou univerzitou Brno](https://a.pirati.cz/vysocina/img/posts/2022-11-14-kraj-vysocina-podepsal-memorandum-o-spolupraci-s-masarykovou-univerzitou-brno-III.jpg)

![Kraj Vysočina podepsal memorandum o spolupráci s Masarykovou univerzitou Brno](https://a.pirati.cz/vysocina/img/posts/2022-11-14-kraj-vysocina-podepsal-memorandum-o-spolupraci-s-masarykovou-univerzitou-brno-IV.jpg)

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
