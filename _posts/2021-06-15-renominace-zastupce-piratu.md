---
date: 2021-06-15
category: blog
tags:
 - Kraj Vysočina
layout: post
title: Renominace zástupce Pirátů v Kontrolním a Finančním výboru Zastupitelstva Kraje Vysočina
author: Jiří Svoboda
authorId: jiri.svoboda
image: posts/2021-06-15-renominace-zastupce-piratu.png
---

Jihlava, 15. června 2021 - **Na základě schváleného postupu si pirátský zastupitelský klub vyhodnotil dosavadní spolupráci s nominovanými zástupci do orgánů Kraje Vysočina a v případě Kontrolního a Finančního výboru se rozhodl pro renominaci. Do Finančního výboru je místo pana Ivo Bártíka nově nominován pan Vojtěch Prchal, v Kontrolním výboru místo pana Bártíka paní Petra Kujínek Polodnová.** 

Hlavním důvodem renominace je dlouhodobě nevyhovující styl komunikace, což zastupitele mrzí, protože pan Bártík byl nominován na základě svých velmi dobrých odborných zkušeností. Pirátský zastupitelský klub zároveň cítí, že pro kvalitně odváděnou práci v krajském zastupitelstvu a jeho orgánech je fungující vzájemná komunikace základním předpokladem.

Ing. Vojtěch Prchal je jihlavským zastupitelem, předsedou představenstva Teniscentra Jihlava a od května letošního roku vede pirátskou krajskou expertní komisi. S pirátským zastupitelským klubem spolupracuje již jako člen komise pro informatiku a smart region. Mgr. Petra Kujínek Polodnová pracuje jako advokátka, je telčskou zastupitelkou a od roku 2018 je předsedkyní Kontrolního výboru zastupitelstva města. 

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
