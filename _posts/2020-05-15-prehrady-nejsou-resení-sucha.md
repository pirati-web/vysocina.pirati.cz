---
date: 2020-05-15
category: blog
tags: sucho zemědělství 
layout: post
title: Přehrady sucho neřešeší. Zdravá krajina ano!
author: Blanka Lednická
authorId:  blanka.lednicka
image: posts/2020-05-15-prehrady-nejsou-resení-sucha.jpg
---

*Olešná u Havlíčkova Brodu, 15. května 2020* - Potřebujeme nové vodní nádrže? 

Přehrady mají v současné situaci rozhodně své místo, protože slouží k zajištění zásobování obyvatelstva pitnou vodou. 

Nové přehrady, o kterých začalo tento týden „básnit“ ministerstvo zemědělství, ale nejsou tím správným řešením problému prohlubujícího se sucha. Přehrady pro zádrž vody v krajině nefungují, protože když je sucho, tak je sucho i v těch přehradách. Navíc ministerstvo nově plánuje vodní nádrže i do míst, kde může dojít k poškození vzácných lokalit (např. Holštejn v Moravském krasu). 

Pojďme peníze, určené na tyto projekty, použít na řešení problémů naší krajiny a toho, aby byla schopna zadržet vodu a ta z ní zbytečně neodtékala. 

Základem je pestrá krajina, ve které najdeme tůně, mokřady, remízky, aleje, vodní toky v přirozených korytech. Potřebujeme oživit ornou půdu a vrátit jí její retenční schopnost, kterou kvůli intenzivnímu zemědělství ztratila.

Pojďme podpořit vlastníky půdy a zemědělce v tom, aby tyto tradiční prvky a postupy do krajiny začali vracet. 

---

**Kontakt pro média**

Hana Hajnová, <hana.hajnova@pirati.cz>, 721 684 323
