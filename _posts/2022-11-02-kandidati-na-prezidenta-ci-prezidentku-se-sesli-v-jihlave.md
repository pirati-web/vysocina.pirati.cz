---
date: 2022-11-02
category: blog
tags:
 - komentář
 - prezidentské volby
layout: post
title: Hajnová – Prezident*ka má svou zemi sjednocovat, nikoliv rozdělovat
author: Hana Hajnová
authorId: hana.hajnova
image: posts/2022-11-02-kandidati-na-prezidenta-ci-prezidentku-se-sesli-v-jihlave.jpg
---

Jihlava, 2. listopadu 2022 – **V minulém týdnu proběhl v Jihlavě 26. ročník Mezinárodního festivalu dokumentárních filmů Ji.hlava. Ještě před prvními záběry Osmého dne, úvodního filmu festivalu, jsme se mohli seznámit s kandidáty na post prezidenta nebo prezidentky republiky na debatě inspiračního fóra s názvem Proč zrovna já?**

Panelové debaty o tom, jak chtějí prezidenští kandidáti a kandidátky zlepšit život nás všech se nakonec zúčastnila pětice kandidátů Pavel Fischer, Marek Hilšer, Karel Janeček, Danuše Nerudová a Josef Středula. Ti rozebírali nejenom nejbližší budoucnost, ale zamýšleli se také nad problematikou chudoby a nerovnosti, ochrany životního prostředí nebo nebezpečím sociálního konfliktu.

![Hajnová – Prezident*ka má svou zemi sjednocovat, nikoliv rozdělovat](https://a.pirati.cz/vysocina/img/posts/2022-11-02-kandidati-na-prezidenta-ci-prezidentku-se-sesli-v-jihlave-I.jpg)

Jak už víte, tak někteří prezidenští kandidáti pro svou účast ve volbách sbírají podepsané archy s 50 tisíci podpisy a jiní čekají na podporu poslanců či senátorů. Piráti svého vlastního kandidáta do prezidentských voleb nestaví. O podpoře relevantních kandidátů a kandidátek, kteří svou kandidaturu oznámili, vedeme diskusi na pirátském fóru. Předpokládám, že v následujících dnech debatu uzavřeme s tím, že konkrétní podporu nikomu z nich nakonec nevyslovíme.

Já osobně podpořím osobu demokratickou a nepopulistickou, která si uvědomuje výzvy současnosti, umí se jasně postavit za práva menšin, nezlehčuje problematiku klimatické změny a v zelené tranzici vidí pro naši společnost příležitost namísto hrozby. Potřebujeme prezidenta nebo prezidentku, který/á vrátí řadě opomíjených lidí důstojnost a bude k občanům přistupovat s úctou a respektem.

![Hajnová – Prezident*ka má svou zemi sjednocovat, nikoliv rozdělovat](https://a.pirati.cz/vysocina/img/posts/2022-11-02-kandidati-na-prezidenta-ci-prezidentku-se-sesli-v-jihlave-II.jpg)

Nově oznámený prezidentský kandidát Andrej Babiš se této debaty nezúčastnil. V případě jeho čerstvě oznámené kandidatury se zjevně potvrzuje hypotéza, že si na senátních volbách a podpoře Jany Nagyové na Jihlavsku testoval mobilizační potenciál do prezidentského klání. Bohužel panu Babišovi chybí jakákoliv úcta k tomuto úřadu, svou kandidaturou podle mě opět devalvuje politickou kulturu. Očekávala bych, že se o veřejné politické funkce bude ucházet až v okamžiku, kdy bude známo rozhodnutí soudu, před kterým sedí na lavici obžalovaných. Navíc se obávám, že se kvůli jeho zapojení prezidentská kampaň hodně vyhrotí, jak jsme tomu byli svědky v letošní senátní kampani. 

Prezident*ka má svou zemi sjednocovat, nikoliv rozdělovat. Toho už jsme si užili dost.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
