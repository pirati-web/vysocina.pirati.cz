---
date: 2022-03-13
category: blog
tags:
 - Vesnice roku
layout: post
title: Po dvouleté covidové pauze se vrací soutěž Vesnice roku
author: redakce
authorId: 
image: posts/2022-03-13-po-dvoulete-covidove-pauze-se-vraci-soutez-vesnice-roku.jpg
---

Jihlava, 13. března 2022 – **Na konci února byl v komorní atmosféře v Poslanecké sněmovně vyhlášen 26. ročník soutěže Vesnice roku 2022. Soutěžní klání bude stejně jako každý rok probíhat ve dvou kolech – krajském a celostátním. Uzávěrka pro krajské kolo v Kraji Vysočina je 29. dubna 2022 a celkový republikový vítěz bude vyhlášen 17. září v Luhačovicích.** 

*„Všechny přihlášené obce jsou nejprve hodnoceny v krajském kole. Do celostátního kola pak postupuje za každý kraj vždy maximálně jedna obec, které byla udělena Zlatá stuha v krajském kole,“* uvedla Hana Hajnová (Piráti), náměstkyně hejtmana Kraje Vysočina pro regionální rozvoj. *„Kromě zlaté stuhy se udělují i další ocenění – modrá, bílá, zelená a oranžová stuha a s každou z nich se pojí i finanční odměna pro oceněnou obec,“* doplnila.

Obce přihlášené do soutěže jsou hodnoceny v následujících oblastech: koncepční dokumenty, společenský život, aktivity občanů, podnikání, péče o stavební fond a obraz vesnice, občanská vybavenost, inženýrské sítě a úspory energií, péče o veřejná prostranství, přírodní prvky a zeleň v obci, péče o krajinu, připravované záměry a informační technologie obce.

Vyhlašovateli soutěže Vesnice roku 2022 jsou Ministerstvo pro místní rozvoj ČR, Spolek pro obnovu venkova ČR, Svaz měst a obcí ČR a Ministerstvo zemědělství ČR. Pokud se rozhodnete svou obec do soutěže přihlásit, veškeré potřebné informace (přihlášku, podmínky, harmonogram, ocenění atd.) naleznete na [www.vesniceroku.cz](https://vesniceroku.cz/)

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
