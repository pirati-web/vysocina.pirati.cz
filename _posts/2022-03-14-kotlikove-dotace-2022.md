---
date: 2022-03-14
category: blog
tags:
 - Kotlíkové dotace
 - Kraj Vysočina
layout: post
title: Kotlíkové dotace 2022
author: redakce
authorId: 
image: posts/2022-03-14-kotlikove-dotace-2022.jpg
---

Jihlava, 14. března 2022 – ***„Krajský úřad Kraje Vysočina aktuálně připravuje žádost o poskytnutí dotace na projekt Kotlíkové dotace v Kraji Vysočina pro nízkopříjmové domácnosti. Jakmile bude žádost kraje schválena ze strany Ministerstva životního prostředí, vyhlásí Kraj Vysočina výzvu pro podávání žádostí o dotaci pro obyvatele Kraje Vysočina. Předběžný termín vyhlášení výzvy kraje pro občany se předpokládá v červenci 2022,“* uvedla Hana Hajnová, náměstkyně hejtmana pro regionální rozvoj a územní plánování.**

Předmětem podpory bude náhrada kotle na pevná paliva s ručním přikládáním, který nesplňuje minimálně 3. emisní třídu, za nový zdroj tepla, kterým může být tepelné čerpadlo, kotel na biomasu nebo plynový kondenzační kotel.

V souvislosti s novým kolem kotlíkových dotací zjišťuje Krajský úřad Kraje Vysočina předběžný zájem obyvatel. Ten můžete vyplnit na webu [https://www.kr-vysocina.cz/pruzkum-zajmu/d-4112185/p1=117368](https://www.kr-vysocina.cz/pruzkum-zajmu/d-4112185/p1=117368) Vyplnění formuláře Vám určitě nezabere více než 5 minut a nezavazuje Vás k následnému podání žádosti o kotlíkovou dotaci v roce 2022, nezavazuje však ani Kraj Vysočina k poskytnutí dotace. Jde pouze o předběžný průzkum zájmu o připravovaný dotační program. Informace získané z tohoto průzkumu budou použity za účelem stanovení výše finančních prostředků na kotlíkové dotace, o které bude Kraj Vysočina žádat.

Způsobilým žadatelem o dotaci bude vlastník rodinného domu, bytové jednotky v bytovém domě, nebo trvale obývané stavby pro rodinnou rekreaci, který zároveň v této nemovitosti trvale bydlí. Pokud zde nemá trvalý pobyt, pak v čestném prohlášení uvede, že má v nemovitosti bydliště. Pro splnění podmínky *„nízkopříjmovosti“* bude muset žadatel prokázat, že průměrný čistý příjem každého člena domácnosti v roce 2020 nebyl vyšší než 170 900 Kč. Více informací k podmínkám stanovení nízkého příjmu se dozvíte na webu [https://www.kr-vysocina.cz/kotliky.asp](https://www.kr-vysocina.cz/kotliky.asp) 

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
