---
date: 2021-06-02
category: blog
tags:
 - volby
 - sněmovna
layout: post
title: Milan Daďourek povede na Vysočině kandidátku Pirátů a Starostů do podzimních sněmovních voleb
author: Jiří Svoboda
authorId: jiri.svoboda
image: posts/2021-06-02-milan-dadourek-povede-na-vysocine.jpg
important: true
---

Jihlava, 2. června 2021 - **Ve středu 2. června proběhla v Jihlavském pirátském centru tisková konference k příležitosti představení krajské koaliční kandidátky Pirátů a Starostů do podzimních sněmovních voleb. Na tiskové konferenci nechybělo čelo kandidátky, včetně jejího lídra Milana Daďourka.**

Úderem deváté hodiny dopolední odstartovala v Jihlavském pirátském centru koaliční tisková konference Pirátů a Starostů z Vysočiny a neformální snídaně. *„Myslím si, že už výsledek naší spolupráce na programu ukazuje, že otevřená spolupráce subjektů se svými zkušenostmi, názory, pohledy na věc a silnými stránkami, krátce konsenzuální politika, je tím, co je schopné vrátit naší zemi budoucnost, kde stát je demokratický, reaguje na potřeby společnosti místo lobistických tlaků, je spíše pomocníkem než šéfem, a je důvěryhodným partnerem, který nás v krizi nezklame. Víme, že nás k téhle budoucnosti čeká nelehká cesta, ale společná zkušenost a energie Pirátů a Starostů to mohou dokázat,“* říká v úvodu tiskové konference lídr společné kandidátky Milan Daďourek.

Ten by se chtěl v poslanecké sněmovně věnovat vstřícnému zemědělství – vstřícnému k zájemcům o obor, ke společenské poptávce i k životnímu prostředí. *„Chtěl bych pomoci ochránit hrdost a pestrost venkova, aby tu bylo dobré bydlení, dostatek zajímavé práce i rozmanité vzdělání a aktivity pro děti,“* doplňuje farmář z Počítek na Žďársku Milan Daďourek.

Lídr Starostů a dvojka kandidátky Lukáš Vlček by se chtěl v poslanecké sněmovně zaměřit na management měst a obcí, odpadové hospodářství a vodohospodářství. *„Obce není nutné slučovat. Je ale nutné zaměřit se na podporu spolupráce měst a obcí. Ve vodohospodářství je nutná jasná národní koncepce zdrojů pitné vody, propojování vodohospodářských soustav a účelné zadržování vody v krajině,“* připomíná náměstek hejtmana pro oblast ŽP a zemědělství Lukáš Vlček.

Společnou kandidátku včetně programových bodů pro podzimní volby do poslanecké sněmovny najdete na webu [www.piratiastarostove.cz](www.piratiastarostove.cz)

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
