---
date: 2022-04-07
category: blog
tags:
 - Kraj Vysočina
 - Tampere
layout: post
title: Kraj Vysočina hostil delegaci z finského regionu Tampere
author: Jiří Svoboda
authorId: jiri.svoboda
image: posts/2022-04-07-kraj-vysocina-hostil-delegaci-z-finskeho-regionu-tampere.jpg
---

Jihlava, 7. dubna 2022, Foto zdroj: Kraj VYsočina – **Na pozvání Kraje Vysočina a města Jihlavy navštívila v minulém týdnu náš kraj delegace z finského regionu Tampere. Cílem setkání bylo navázání a rozvoj spolupráce mezi našimi regiony, který byl v uplynulých dvou letech utlumen pandemií koronaviru. Kraj Vysočina by rád s finskými partnery navázal spolupráci v oblastech školství, digitalizace a inovacích.**

Zástupci krajské rady Hana Hajnová (Piráti) a Jan Břížďala (Piráti) absolvovali s finskou delegací dvoudenní program, během něhož si vyslechli zajímavé prezentace o finském vzdělávacím systému i rozvojových výzvách celého regionu Tampere. Hana Hajnová, náměstkyně hejtmana pro regionální rozvoj, finské delegaci prezentovala úspěšné firmy a organizace našeho regionu – jihlavskou společnost Optokon neboli předního světového výrobce a dodavatele aktivních a pasivních prvků pro vláknovou optiku a unikátní virtuální laboratoř VŠPJ pro simulaci digitalizace výrobních procesů včetně toku materiálu.

Kraj Vysočina by rád navázal na úspěšnou spolupráci v oblasti školství a rozšířil ji i do dalších oblastí – např. spolupráce v oblasti nových trendů a technologií ve veřejné správě – digitalizace správních agend, metoda BIM – řízení optimalizovaného stavebního procesu, elektronická komunikace s občany a subjekty v území. Vedení kraje by rádo v budoucnu tuto spolupráci formalizovalo dohodou o partnerství mezi oběma regiony.

![Náměstkyně hejtmana pro regionální rozvoj Hana Hajnová](https://a.pirati.cz/vysocina/img/posts/2022-04-07-kraj-vysocina-hostil-delegaci-z-finskeho-regionu-tampere-optokon.jpg)

*„Pro oficiální partnerství se nyní otevírá zajímá příležitost, protože jsme při setkání zjistili, že ve Finsku proběhla v loňském roce reforma veřejné správy a od ledna tam funguje volená regionální úroveň pro oblast sociální politiky a zdravotnictví. Odpadá tak bariéra kompetenční nekompatibility mezi českým a finským členěním samosprávy, která dříve partnerstvím na úrovni regionů příliš nepřála,“* říká náměstkyně hejtmana pro regionální rozvoj Hana Hajnová.

*„Navíc oblast sociálně-zdravotního pomezí je i pro Vysočinu klíčové téma, ve kterém hraje Vysočina v rámci ČR prim, což potvrdil i rektor VŠPJ pan Báča, který finské delegaci prezentoval mj. studijní obor zaměřený na vzdělávání absolventů pro terénní práci v této oblasti,“* doplnila Hana Hajnová.

Kraj Vysočina aktivně hledá nové partnerské regiony poté, co se v loňském roce rozhodl ukončit partnerství s regiony v Číně a Bělorusku.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
