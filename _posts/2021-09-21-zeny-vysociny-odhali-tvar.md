---
date: 2021-09-21
category: blog
tags:
 - Kraj Vysočina
layout: post
title: Ženy Vysočiny odhalí svou tvář v pátek odpoledne v Oblastní galerii v Jihlavě
author: Redakce
authorId: 
image: posts/2021-09-21-zeny-vysociny-odhali-tvar.jpg
---

*21. září 2021, Telč* – Ženy Vysočiny odhalí svou tvář veřejnosti. ***V pátek 24. září pokřtí v 16 hodin v Oblastní galerii Vysočiny (Komenského 10, Jihlava) kalendář na rok 2022 a originální plakát. Již před létem spustily webové stránky [www.zenyvysociny.cz](https://www.zenyvysociny.cz/) a nyní si je budete moci odnést s sebou domů nebo do kanceláře.***  

Slavnostním odpolednem provedou přítomné autorky Žen Vysočiny – Hana Hajnová (autorka projektu), brněnská spisovatelka Alena Kastnerová (autorka textů) a ilustrátorka Julie Itusa Opletalová. Samotného křtu se ujmou rektorka brněnské univerzity **Danuše Nerudová** a básnířka a výtvarnice **Marta Veselá Jirousová**.  

Ženy Vysočiny jsou projekt mapující životní osudy zajímavých žen spjatých s Vysočinou. Prostřednictvím kolekce jejich medailonků chtějí seznámit nejen politické představitele, ale i širokou veřejnost se zajímavými a mnohdy neznámými životními příběhy. A společně hledat místa a příležitosti, jak je ve veřejném prostoru připomínat i dalším generacím.

Vstup na akci je zdarma. Pokud vás projekt zaujal a chtěli byste jej podpořit, mrkněte na <https://dary.pirati.cz/projekty-kampane/zeny-vysociny>, kde si můžete kalendář nebo plakát „zakoupit“ a Ženy finančně podpořit v jejich dalším rozvoji. Kalendáře a plakáty budou v omezeném množství k dispozici i přímo na křtu. Tak neváhejte a přijďte! 

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
