---
date: 2021-11-25
category: blog
tags:
 - Piráti Třebíčsko
 - komunální volby
layout: post
title: Třebíčští Piráti zahájili jednání o volbě lídra do komunálních voleb 2022
author: Jiří Svoboda
authorId: jiri.svoboda
image: posts/2021-11-25-trebicsti-pirati-zahajili-jednani-o-volbe-lidra-do-komunalnich-voleb.jpg
---

Třebíč, 25. listopadu 2021 - **Na základě pověření předsednictva místního sdružení Piráti Třebíčsko bylo zahájeno jednání o podobě kandidátní listiny v nadcházejících komunálních volbách v roce 2022. Od 25. 11. tak běží jednání o formě kandidátní listiny a také o jméně lídryně či lídra kandidátky.**

V rámci on-line zasedání předsednictva místního pirátského sdružení Třebíčsko byl na programu bod týkající se komunálních voleb 2022. Z tohoto jednání vzešla hned dvojice návrhů usnesení, která se zabývají volbou formy a lídryně či lídra kandidátní listiny. Dle navržených lhůt budou obě jednání probíhat do 9. 12., přičemž hlasování v prvním kole poběží od 9. do 13. 12. Případné druhé kolo se uskuteční od 14. do 16. prosince.

*„Po zasedání místního sdružení Třebíčsko jsme se rozhodli aktivně jednat a včera se nám podařilo zahájit jednání ve věci volby kandidátní listiny a lídra. Našim primárním cílem je do Vánoc zvolit lídra/lídryni kandidátky. Věřím, že budeme vybírat z mnoha kvalitních kandidátů,“* říká předsedkyně místního sdružení Třebíčsko Viktorie Vidláková.

Slova předsedkyně podtrhuje i krajský radní pro školství, sport, informatiku a komunikační technologie a zároveň člen MS Piráti Třebíčsko Jan Břížďala. *„Rozhodli jsme se, že budeme chtít mít lídra kandidátky pro komunální volby v Třebíči zvoleného do konce roku. Tím, že rozhodně nebudu aspirovat na tuto pozici, byl jsem pověřen předsedáním tohoto jednání, které bylo zahájeno na našem otevřeném fóru a může se do něj přihlásit i kdokoliv zvenčí,“* doplňuje Břížďala.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
