---
date: 2022-09-20
category: blog
tags:
 - komunální volby
 - rozhovor
layout: post
title: Pykal – už si nevystačíme jen s tím, jak je v Telči krásně
author: Jiří Svoboda
authorId: jiri.svoboda
image: posts/2022-09-20-pykal-uz-si-nevystacime-jen-s-tim-jak-je-v-telci-krasne.jpg
---

Jihlava, 20. září 2022 - **Do letošních komunálních voleb vyplouvají Piráti a Pirátky se svými posádkami v 10 městech a obcích na Vysočině. Někde s posádkou čistě pirátskou, někde koaliční, ale všude s odvahou dělat, co je správné. V našem volebním seriálu přinášíme rozhovory se všemi devíti lídry a lídryněmi, aby představili svoje týmy a programové priority, které pro voliče připravili. Dnes jsme vyzpovídali Jiřího Pykala, lídra Společně pro Telč - Piráti a Zelení.**

**Jak bys představil vaši kandidátku pro letošní volby?**

*Naše jednadvacítka Společně pro Telč je skvělý tým, a hlavně dobrá parta, ve které již tradičně spojují síly nezávislí kandidáti, Piráti a Zelení - sousedé, telčští patrioti a aktivní občané. Téměř polovinu kandidátky tvoří ženy a tři čtvrtiny kandidátů mají vysokoškolské vzdělání. Všichni mají bohatou pracovní praxi, nabyté zkušenosti čerpají z řady oborů včetně manuálních profesí. Jsou aktivní i ve sportu, kultuře a spolkovém životě.*

*Máme již osm let zkušeností v zastupitelstvu v roli konstruktivní opozice. Díky intenzivní práci se nám i v této roli podařilo řadu věcí prosadit. Např. audiovizuální přenosy ze zastupitelstev, návrh změny územního plánu – vynětí Lipek z plochy pro další výstavbu a nahrazení vhodnější lokalitou; pevná cena a nikoli dražba při prodeji parcel na Dačické; regulační plán výstavby na Dačické; zahájení úprav Oslednic a Romantiky; iniciativa pro novou podobu lokality bývalého zimního stadionu; přírodní povrch cyklostezky do Volevčic a mnoho dalšího.*

*Každý rok také navrhujeme řadu akcí a projektů do rozpočtu města a fondu projektů. A další plánované investice se snažíme včas připomínkovat, sledujeme smysluplnost projektů, provozní náklady, ale i to, jak budou stavby vypadat a jak ovlivní tvář města.*

**Jaká témata chcete řešit? Jaké jsou vaše priority?**

*Mezi naše největší priority patří bydlení, dostupná zdravotní péče, více pracovních příležitostí přímo ve městě, moderní energetika a transparentnost. Chceme síťovat nové pozemky pro rodinnou výstavbu a rozšiřovat obecní bytový fond vč. obnovování bytů v městských nemovitostech. Pokud bude zájem, podpoříme rádi i družstevní výstavbu.* 

*Nedostatek lékařů, zejména zubařů a pediatrů je ve městě již akutní – budeme podporovat účinné motivační programy. Potřebujeme také dostat do Telče nové firmy, které vytvoří pracovní místa. Město může pro podnikání využít nemovitosti ve svém vlastnictví či připravit volné pozemky. Jednou z cest je i moderní energetika. Podpoříme také energetiku komunitní, kdy zdroje spravují a vlastní občané, obce a místní podnikatelé.*

*Přívětivá radnice by měla být samozřejmostí – každý občan by měl snadno najít všechny potřebné informace a vše si na úřadě rychle vyřídit. Jedním ze zdrojů informací jsou i webové stránky – ty by měly být přehlednější a s funkčním vyhledáváním.*

*Těší nás, že jsou občané spokojeni s životním prostředím, kulturním a sportovním vyžitím, spolkovým životem a se vztahy ve městě. To však není samozřejmost, a proto chceme i o tyto oblasti nadále pečovat a snažit se je udržet.* 

**Jak si v letošních volbách věříte, co budete považovat za úspěch?**

*V posledních volbách jsme měli druhý nejlepší výsledek a získali jsme pět zastupitelských mandátů. Věřím, že bychom tentokrát mohli dosáhnout na první příčku a nejlépe získat ještě o jednoho zastupitele více. O tom ale samozřejmě rozhodnou voliči.*

*V dosavadní opoziční roli, i přes naše nasazení, nemůžeme zatím úplně naplňovat svůj potenciál. Proto bychom si přáli, aby ostatní strany vyslyšely naši výzvu ke spolupráci a mohli jsme se společně podílet aktivně přímo na správě a řízení města. Máme odvahu dělat, co je správné.*

**Co bys vzkázal voličům?**

*Už si nevystačíme jen s tím, jak je v Telči krásně. Svět se v posledních letech rychle mění a čelíme (a asi i nadále budeme čelit) řadě krizí. Je proto nezbytné přinést vizi, která provede město neklidnými vodami a také modernizovat – reagovat na smysluplné nové trendy. My přinášíme jasný plán, jak měnit Telč k lepšímu a jsme odhodláni pracovat pro Vás občany usilovně, férově, zodpovědně a otevřeně.* 

*Přijďte 23. a 24. září k volbám a dejte svůj hlas nejlépe celé kandidátce Společně pro Telč. Každý hlas se počítá!*

*Děkujeme*

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
