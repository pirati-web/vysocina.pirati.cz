---
date: 2023-01-19
category: blog
tags:
 - Fotoreportáž
 - Kraj Vysočina
layout: post
title: Den s náměstkyní Kraje Vysočina
author: Hana Hajnová
authorId: hana.hajnova
image: posts/2023-01-19-den-s-namestkyni-kraje-vysocina.jpg
---

Jihlava, 19. ledna 2023, Foto Jiří Svoboda - **Úterý patří na vysočinském krajském úřadě pravidelně jednání rady kraje. Většinou začínáme v osm hodin a končíme podle toho, kolik materiálů máme na jednání předloženo. Úterý 17. dubna bylo v tomto *„klidnější“* a 47 bodů jsme zvládli projednat za dvě hodiny.**

Měla jsem tak čas vyřídit několik telefonů a mailů před tím, než jsem vyrazila na odpolední program. Ten mě zavedl nejprve do Nového Města na Moravě do prostor naší střední odborné školy. V ní jsem se nejprve zastavila pozdravit pana ředitele Teplého, ale moje kroky sem vedly hlavně proto, že do školní jídelny každý den přichází děti ze Základní školy Spolu.

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-I.jpg)

Takže po ...hodně... letech :) jsem si dala oběd ve školní jídelně (a byl moc dobrý!) a zamířila s dětmi do družiny. Zázemí našly v prostorách SOŠky v projektové učebně, kde mají spoustu prostoru pro hry a dovádění. Společně jsme prozkoumaly badatelské sady, které jsem jim přivezla a děti mi podepsaly PFka, která od nich každý rok dostávám a udělají mi vždycky velkou radost. 

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-II.jpg)

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-III.jpg)

S Jarkou Šmídkovou, Pirátkou a jednou ze zakladatelek alternativní školy Spolu, jsme probrali možnosti, přístupy a kapacity vzdělávacího systému – jak toho běžného, tak toho inovativního a určitě budeme nadále v kontaktu i v souvislosti s novelou zákona o dětských skupinách, která má přinést novinku v podobě sousedského hlídání dětí.

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-IV.jpg)

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-V.jpg)

Z Nového Města jsem zamířila do Velkého Meziříčí, kde proběhlo setkání nového ředitele SÚRAO pana Vondrovice se starostkami a starosty obcí tzv. lokality Hrádek u Třebíče. Je to jedna ze čtyř lokalit v užším výběru pro možné vybudování hlubinného úložiště radioaktivního odpadu. Na jednání zazněly dva jasné požadavky obcí, se kterými se starostové budou obracet na zákonodárce.

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-VI.jpg)

Je to jednak doplnění souhlasu obcí s výběrem finální a záložní lokality a hloubkové prověření původních devíti lokalit, ne jen současných čtyř. S tím jsme se pro tentokrát rozloučili a já zamířila ještě do kanceláře do Jihlavy, abych podepsala pár dalších smluv na kotlíkové dotace (celkem jich mě čeká 788 x 2).

![Den s náměstkyní Kraje Vysočina](https://a.pirati.cz/vysocina/img/posts/2023-01-19-den-s-namestkyni-kraje-vysocina-VII.jpg)

Setkávání s různými aktéry v území, ať jsou to starostky, starostové, zástupci spolků, komunit nebo podnikatelů vnímám jako hodně důležité, protože si myslím, že krajská politika by neměla vznikat od stolu, ale ve spolupráci s lidmi, kteří v kraji žijí. 

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
