---
date: 2022-06-13
category: blog
tags:
 - Zahrádkářský zákon
 - Jan Pošvář
layout: post
title: Předseda Pirátů z Vysočiny a bývalý poslanec Jan Pošvář získal ocenění za zásluhy o přijetí Zahrádkářského zákona
author: Jiří Svoboda
authorId: jiri.svoboda
image: posts/2022-06-13-predseda-piratu-z-vysociny-a-byvaly-poslanec-jan-posvar-ziskal-oceneni-za-zasluhy-o-prijeti-zahradkarskeho-zakona.jpg
---

Jihlava, 13. června 2022 – **Předseda Pirátů z Vysočiny a bývalý poslanec Jan Pošvář získal na sobotním zasedání Republikové rady Českého zahrádkářského svazu zlatou medaili za zásluhy o Český zahrádkářský svaz. Jan Pošvář byl spolupředkladatelem nového zahrádkářského zákona, který se zabýval problematikou zahrádkářských kolonií a dává zahrádkářům právní jistoty a ochranu, před tlakem developerů.**

V sobotu 11. června proběhlo v pražském Hotelu Pramen zasedání Republikové rady Českého zahrádkářského svazu, na němž Jan Pošvář (Piráti) získal ocenění za zásluhy o přijetí Zahrádkářského zákona. Z rukou předsedy Českého zahrádkářského svazu Stanislava Kozlíka tak převzal zlatou medaili za zásluhy o Český zahrádkářský svaz.

*„Povedlo se nám uvést v život zákon, který je na západě již desítky let standardem. Zahrádkáři neměli dosud žádné jistoty, žádné právní ukotvení jejich činnosti a s tím i nějakou související ochranu „na míru“. Přitom se jedná o významnou činnost, která má pozitivní dopady na celou společnost,“* říká předseda Pirátů z Vysočiny Jan Pošvář.

*„Nesmíme zapomínat na přínosy, jež pro zahrádkáře znamená́ moznost samozásobit se na zahrádce potravinami. V krajním případě jde o schopnost zahrádky zcela v tomto ohledu nahradit trh. Zahrádkářské osady jsou součástí́ systému městské́ zeleně̌, pomáhají tak ve městě zadržovat vodu a ochlazovat okolí v parných letních dnech. Zejména v současné době, kdy se v létě obvykle potýkáme s vlnami sucha je třeba i tuto zeleň chránit,“* doplňuje bývalý poslanec a člen zemědělského výboru Poslanecké sněmovny PČR Jan Pošvář.

*„Schválením zákona ale práce na zákoně samotném neskončily. Je třeba si připomenout, že to byl čtvrtý pokus o schválení zahrádkářského zákona a současná verze se soustředí jen na to nejnutnější,“* dodává Pošvář.

Jan Pošvář je český programátor a politik, člen České pirátské strany. V letech 2017 až 2021 se jako poslanec Poslanecké sněmovny PČR, člen kontrolního a zemědělského výboru zabýval především tématem zemědělství. Byl autorem návrhu zákazu klecového chovu slepic od 1. ledna 2027, spolupředkladatelem Zahrádkářského zákona, prosadil pozměňovací návrhy k novelám zákona o ochraně zvířat proti týrání.

![Předseda Pirátů z Vysočiny a bývalý poslanec Jan Pošvář získal ocenění za zásluhy o přijetí Zahrádkářského zákona](https://a.pirati.cz/vysocina/img/posts/2022-06-13-predseda-piratu-z-vysociny-a-byvaly-poslanec-jan-posvar-ziskal-oceneni-za-zasluhy-o-prijeti-zahradkarskeho-zakona-I.jpeg)

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
