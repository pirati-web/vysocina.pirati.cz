---
date: 2021-09-30
category: blog
tags:
 - Krajská expertní komise
 - Piráti Vysočina
layout: post
title: Krajská expertní komise vyhlásila grantový program pro projekty expertních týmů
author: Vojtěch Prchal
authorId: vojtech.prchal
image: posts/2021-09-30-krajska-expertni-komise-vyhlasila-grantovy-program.jpg
---

Jihlava, 3. září 2021 - **Krajská expertní komise se čerstvě usnesla na finanční podpoře projektů Krajských expertních týmů. Vytvořila program na finanční podporu projektů krajských expertních týmů s cílem podpořit aktivitu a iniciativu KETů a umožnit jim realizaci projektů s potenciálem zkvalitnit pirátskou politiku v Kraji Vysočina, říká předseda Krajské expertní komise Vojtěch Prchal.**

**Grantový program - Podpora malých projektů krajských expertních týmů KS Vysočina**

**Proces podání žádosti**

Vedoucí krajského expertního týmu podává žádost o finanční podporu projektu jeho/její kontaktní osobě KETu v Krajské expertní komisi. V rámci jednoho KETu může být podáno více žádostí o podporu. Program je vyhlášen dnem schválení krajskou expertní komisí a uzávěrka podání žádostí o podporu projektu v tomto programu je 10. 10. 2021, avšak nejméně 14 dní po vyhlášení Krajskou expertní komisí, v případě, že dojde k vyhlášení programu méně než 14 dní před 10. 10. 2021. Rozpočet projektu by neměl překročit 10 000 Kč, v odůvodněných případech max. 20 000 Kč.

**Způsob hodnocení**

Projekty budou hodnoceny na škále 0 - 100 bodů (na 1 desetinné místo), výsledným ukazatelem bude aritmetický průměr z výsledků jednotlivých hodnotitelů.

**Časový harmonogram**

Vyhlášení grantového programu – 16. 9. 2021

Deadline pro odevzdání žádosti o podporu – 10. 10. 2021

Zveřejnění podpořených projektů – do 30. 10. 2021

Deadline pro odevzdání realizovaného projektu –  31. 12. 2021

**Struktura žádosti**

Žádost by měla obsahovat následující:

1.   	Název projektu a termín realizace
2.   	Zapojené osoby + odpovědný vedoucí projektu
3.   	Základní rozpočet
4.   	Provázanost s programem (odkaz na konkrétní část programu, který se dané věci týká. Pokud program konkrétní věc neobsahuje - nevadí, projekt ovšem nesmí být v rozporu s principy politiky Pirátské strany)
5.   	Podrobný popis projektu
6.   	Cíl projektu, měřitelné ukazatele a očekávané dopady
7.   	Další informace (zde bude na zvážení každého, zda doplní, či ne)

**Kritéria přípustnosti projektu**

1.   	Realizace projektu v roce 2021
2.   	Rozpočet neobsahuje zakázané výdaje dle PraH (alkohol atd.)
3.   	Projekty mají jasně specifikovaný cíl a odůvodněnou potřebnost

**Hodnocení**

1.   	Soulad s pirátským programem a návaznost na aktuálně řešenou agendu - 30 %
2.   	Splnitelnost projektu a jeho cílů, dopady projektu – 30 %
3.   	Hospodárnost využití prostředků - 25 %
4.   	Dojem hodnotitele - 15 %

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
