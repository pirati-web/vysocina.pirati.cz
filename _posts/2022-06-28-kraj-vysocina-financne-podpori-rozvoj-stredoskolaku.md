---
date: 2022-06-28
category: blog
tags:
 - střední školy
 - Kraj Vysočina
layout: post
title: Kraj Vysočina finančně podpoří rozvoj středoškoláků
author: redakce
authorId: 
image: posts/2022-06-28-kraj-vysocina-financne-podpori-rozvoj-stredoskolaku.jpg
---

Jihlava, 28. června 2022, Foto: Kraj Vysočina – **Po dlouhých letech končí krajský systém stipendijní podpory žáků výhradně vybraných učebních oborů. Tento systém nedokázal dostatečně reflektovat potřeby jednotlivých žáků, škol ani kraje. Navíc byl diskriminační pro žáky jiných oborů, kteří nedokázali dosáhnout na stipendijní podporu. V novém systému podpory budou figurovat středoškoláci ze všech škol v kraji.**

Alokované finanční prostředky budou dostupné pro jednotlivé střední školy se sídlem v Kraji Vysočina, přičemž jejich ředitelé budou rozhodovat o konkrétních formách podpory. Za tyto prostředky budou moci pořídit moderní pomůcky, zaplatit kurzy pro středoškoláky nebo jim poskytnout stipendia na podporu jejich činnosti. Právě rozhodování o konkrétních opatřeních a výběru podpořených žáků ze strany ředitelů škol pomáhá cílit prostředky efektivně.

*„Prioritou kraje je podpora rozvoje každého žáka s ohledem na jeho možnosti a potřeby. Poskytnutí prostředků školám umožňuje realizovat konkrétní motivační opatření, která pomohou rozvoji žáků,“* okomentoval změněný systém krajský radní pro oblast školství Jan Břížďala (Piráti).

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
