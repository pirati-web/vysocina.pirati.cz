---
date: 2022-03-26
category: blog
tags:
 - úklidové akce
 - Piráti Vysočina
layout: post
title: Ukliďme Vysočinu s Piráty
author: redakce
authorId: 
image: posts/2022-03-26-uklidme-vysocinu-s-piraty.jpg
---

Jihlava, 26. března 2022 – **Duben je tradičním měsícem, kdy probíhají dobrovolnické úklidové akce. Těch se jako každoročně účastní také Piráti z jednotlivých místních sdružení působících na Vysočině. V letošním roce budeme společně uklízet v rámci událostí Ukliďme Česko, Čistá Vysočina a Čistá Sázava. Budeme rádi, když nám pomůžete a přidáte se k nám.**

Již za týden, v sobotu 2. dubna 2022, je hlavní jarní úklidový den dobrovolnické akce Ukliďme Česko, jejímž cílem je uklidit nepořádek a nelegálně vzniklé černé skládky. Tohoto úklidu se zúčastní také Piráti z Telče a z Třebíče.

***Pirátské úklidy budou probíhat na těchto místech:***

**2. 4. 10:00 – 13:00, Ukliďme Česko v Telči již po šesté**, sraz je na bývalém autobusovém nádraží před budovou Zastávky

Odkaz na událost: [https://fb.me/e/1L6EPjsNf](https://fb.me/e/1L6EPjsNf)

**2. 4. od 13:00, Ukliďme Česko v Třebíči**, sraz je pod Židovským hřbitovem (v Týnském údolí). Až se sejdeme, tak vyrazíme přes Židovské město do Kočičiny

Odkaz na událost: [https://fb.me/e/2GKTHXXLM](https://fb.me/e/2GKTHXXLM)

O týden později se do úklidu zapojí také havlíčkobrodští Piráti, kteří vyrážejí v rámci dobrovolnické akce Čistá řeka Sázava na Vysočině 2022 uklízet břehy tohoto přírodního symbolu Havlíčkova Brodu i celé Vysočiny. *„Rozhodli jsme se, že od odpadků a nečistot uklidíme úsek Perknov – Havlíčkův Brod. Sejdeme se v sobotu 9. dubna v 9:00 u vodní elektrárny v Perknově,“* doplňuje předseda místního sdružení Piráti Havlíčkův Brod Jiří Svoboda.

**9. 4. od 9:00, Čistá řeka Sázava v Havlíčkově Brodě s Piráty**, sraz u vodní elektrárny Perknov (úsek Perknov – Havlíčkův Brod)

Odkaz na událost: [https://fb.me/e/1A0pWoiek](https://fb.me/e/1A0pWoiek)

Havlíčkobrodští Piráti se zúčastní také tradiční akce Čistá Vysočina, do které se v letošním roce zapojí rekordní počet účastníků. Podle údajů organizátorů se letošního již 13. ročníku úklidu podél státních, krajských i místních silnic a cest zúčastní na 25 000 dobrovolníků. *„Nejpočetnější skupinou jsou obce, města a městyse, kterých se letos zapojí 201. Silnou skupinou jsou také různé druhy spolků, jako jsou sdružení dobrovolných hasičů, myslivecká sdružení, kluby českých turistů, sportovní kluby, sousedské a okrašlovací spolky a další, kterých se letos přihlásilo 177, nebo všechny druhy škol a školských zařízení v počtu 180. Pro děti z mateřských, základních i středních škol se jedná o určitou formu osvěty spojenou s pobytem na čerstvém vzduchu. Nejvíce se zapojují malotřídky, které tak u dětí budují vztah k místu, ze kterého pochází,“* doplnila Hana Hajnová (Piráti), náměstkyně hejtmana Kraje Vysočina pro regionální rozvoj.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
