---
date: 2021-09-17
category: blog
tags:
 - Kraj Vysočina
layout: post
title: Vyjádření k zavádějícímu tvrzení Horáckých novin o umístění předvolebních bannerů
author: Jiří Svoboda
authorId: jiri.svoboda
image: posts/2021-09-17-vyjadreni-k-zavadejicimu-tvrzeni-horackych-novin.png
---

Jihlava, 17. září 2021 - **Přinášíme Vám vyjádření krajského sdružení Pirátské strany Vysočina k článku „Piráti zneužili krajský majetek“, který byl otištěn v týdeníku Horácké noviny ze dne 16. září 2021.**

Dne 12. 9. 2021 obdržela náměstkyně hejtmana pro oblast regionálního rozvoje Hana Hajnová (Piráti) e-mail od šéfredaktora Horáckých novin Petra Chňoupka, v němž adresoval prosbu o vyjádření ke zneužití krajského majetku pro politickou reklamu koalicí Pirátů a Starostů u Trnavy v okrese Třebíč. Dle přiložených fotografií se mělo jednat o předvolební bannery.

Na toto upozornění jsme ihned reagovali a zmiňované bannery byly odstraněny. Došlo pravděpodobně k pochybení některého z dobrovolníků nebo členů, kdy si neuvědomil, že se jedná o majetek Kraje Vysočina. Pro jistotu ověříme i zbývající bannery, zda jsou vyvěšeny v souladu s volebním zákonem.

Zároveň se ohrazujeme vůči tónu výše zmíněného článku se snahou vyvolat za každou cenu senzaci.

Pevně doufáme, že i ostatní politické subjekty budou následovat náš postup a bannery z krajského majetku odstraní.

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
