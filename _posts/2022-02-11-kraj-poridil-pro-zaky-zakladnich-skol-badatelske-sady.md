---
date: 2022-02-11
category: blog
tags:
 - badatelské sady
 - enviromentální vzdělávání
layout: post
title: Kraj Vysočina pořídil pro žáky základních škol badatelské sady
author: Jiří Svoboda
authorId: jiri.svoboda
image: posts/2022-02-11-kraj-poridil-pro-zaky-zakladnich-skol-badatelske-sady.jpg
---

Jihlava, 11. února 2022 - **Žáci třetích ročníků základních škol v Kraji Vysočina se mohou těšit na překvapení v podobě daru badatelských sad. Cílem distribuce badatelských sad po základních školách v Kraji Vysočina je podpora enviromentálního vzdělávání a zvýšení zájmu o přírodu a své okolí.**

Kraj Vysočina dlouhodobě realizuje projekty směřující k podpoře kreativity, badatelsky orientované výuky či polytechnického vzdělávání. V letošním roce kraj pořídil pro všechny žákyně a žáky třetích tříd základních škol badatelské sady.

Každá sada obsahuje turistický atlas Vysočiny, buzolu, šablonu Kraje Vysočina, odměrný válec, kádinku s nálevkou, Pasteurovu pipetu, plastovou zkumavku a misku, klíč k určování vodních bezobratlých živočichů, filatelistickou ruční lupu, cedník s rukojetí a batoh s potiskem.

*„Na projektu jsme aktivně spolupracovali se školským zařízením Chaloupky, o.p.s., kteří se podíleli na vzniku metodiky pro učitele a nyní společně připravujeme web na podporu badání,“* doplňuje informace k projektu krajský radní pro oblast školství Jan Břížďala (Piráti).

*„Jsem velmi ráda, že Kraj Vysočina podporuje environmentální vzdělávání, které je v době probíhajících změn klimatu čím dál důležitější. Věřím, že badatelské sady děti zaujmou a pomohou prohloubit jejich vztah k přírodě,“* dodává předsedkyně krajské komise pro životní prostředí a krajská zastupitelka Blanka Lednická (Piráti).

---

***KONTAKT PRO NOVINÁŘE*** 

Jiří Svoboda, 724 235 840, <jiri.svoboda.hb@pirati.cz>
